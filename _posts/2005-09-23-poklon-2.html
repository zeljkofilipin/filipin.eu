---
layout: post
title: Poklon
date: 2005-09-23 10:47:13.000000000 +02:00
categories:
- Bugs
- Hrvatski (Croatian)
tags: []
status: publish
type: post
published: true
meta:
  _wp_old_slug: '173'
author:
  login: zeljko.filipin
  email: zeljko.filipin@gmail.com
  display_name: "Željko Filipin"
  first_name: "Željko"
  last_name: Filipin
---
<p><img src="/assets/1615153413.jpg" alt="Krepat ću od znatiželje." /></p>
<p>Neki dan čitao sam blog <a href="http://www.qualitytree.com/ruminate/">Elisabeth Hendrickson</a>. Koristio sam RSS čitač (aggregator) <a href="http://www.newzie.com/">Newzie</a>. Kliknem opciju "Open Associated Link (ext)" (što im nije valjalo sa dobrim starim "open in browser", pa da svi znaju o čemu se radi?).</p>
<p>Kad ono, umjesto web stranice sa njenim blogom, dobijem "Not Found" stranicu. Kako inače nisam bio zadovoljan tim programom, mislio sam da je greška (da ne kažem bug) u njemu. I zaboravio na to.</p>
<p>Jučer sam instalirao novi RSS čitač <a href="http://www.sharpreader.net/">SharpReader</a>. Puno bolji. Jednostavan do bola. Baš kako volim. I budući da export/import blogova koje čitam nije radio kako spada, morao sam ih prebaciti ručno. Srećom, nema ih puno.</p>
<p>I tako, opet dođem do Elisabeth Hendrickson. Kliknem "Open in Separate Window" (opet ništa od mog omiljenog "open in browser"). Kad ono, opet "Not Found" stranica. Opa! Sjetim se da mi se to desilo i sa Newzie. Probam tamo još jednom (srećom, nisam ga još obrisao). Ista greška. JUPI! Joj što volim nalaziti greške.</p>
<p>Stavljam na glavu kariranu kapu. U ruke uzimam povećalo.</p>
<p>Pogledam browser malo bolje. Na stranici piše samo:</p>
<p>"Not Found<br />
The requested URL /http://www.qualitytree.com/ruminate/010805.htm was not found on this server."</p>
<p>Ništa što bi mi pomoglo.</p>
<p>U address baru (kako bi to preveo?) je</p>
<p>"http://www.qualitytree.com/http://www.qualitytree.com/ruminate/010805.htm".</p>
<p>Dodatak: U pozivnici za Gmail "address bar" su preveli "adresna traka".</p>
<p>I shvatim. "Elementary, my dear Watson."</p>
<p>"http://www.qualitytree.com/" je iz nekog razloga napisan dvaput u adresi. Obrišem višak i blog koji sam htio pročitati je tu.</p>
<p>Trenutak sam se dvoumio da li da joj prijavim grešku ili ne. Osobno, jako volim kad mi ljudi kažu da sam nešto krivo napravio, pa da to mogu popraviti. Tako, odlučim joj javiti. Sva sreća.</p>
<p>Slijedi naša komunikacija e-poštom. Skraćena, pojednostavljena i prevedena sa testerskog (jezik kojim govore testeri, a ne <a href="http://www.mms-online.co.yu/Slike/Slika%20testera%20rucna.jpg">testere</a>). U zagradama su moje misli.</p>
<p>Ja: Pozdrav. Našao sam grešku u tvom RSS-u. Napravio sam "to i to" i dobio "to i to" umjesto "ovog i onog". (Neću valjda ispasti budala. Možda je sve u redu, a ja ne znam podesiti svoj RSS čitač. Kud puklo da puklo. Šalji.)</p>
<p>Ona: Ajme! Hvala puno. Moj RSS je u rasulu. (Jel? A meni sve radi osim "open in browser".) ... (tu je pala koja isprika, kao da joj je sa šestog kata pala tegla sa cvijećem na moj auto - što je malo teže za napraviti, jer ga još nisam kupio) ... Na putu sam pa to neću moći popraviti do sutra. (Čemu žurba? Pomalo...) Ako mi pošalješ svoju pravu (poštansku) adresu, rado ću ti poslati mali poklon. (POKLON?!)</p>
<p>Ja: Ma ne moraš se ispričavati. Hvala na poklonu. Moja adresa je "ta i ta", ali živim u Hrvatskoj (za svaki slučaj sam napisao da je to u Europi) pa ako ti je to predaleko za slati, nemoj se gnjaviti. (Ajme, dobiti ću poklon! Kako volim poklone! Neće valjda reći - predaleko je.)</p>
<p>Ona: Sigurna sam da ću naći način kako to poslati u Hrvatsku. (Valjda se šalila s ovim.)<br />
Ona: (za nekoliko sati) Poklon je na putu. (Jeeeeeee!!!) UPS kaže da će doći za negdje tjedan dana.</p>
<p>Ovaj mali poklon (iako još ne znam što) me jako razveselio i potaknuo u izoštravanju mojih testerskih osjetila. Sve mi dođe predložiti takav način nagrađivanja mom šefu. Svaki put kad prijavim grešku, on mi pošalje mali poklon. :)</p>
<p>Kako ću izdržati tjedan dana? Krepat ću od znatiželje.</p>
