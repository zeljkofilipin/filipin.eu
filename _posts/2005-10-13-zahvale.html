---
tags:  book
title: Zahvale
---
<p><img src="/assets/1620329764.jpg" alt="Imena luda nalaze se svuda." /></p>
<p>Baš iskušavam knjigu u nastajanju. Zove se <a href="http://www.pragmaticprogrammer.com/titles/bmsft/">Pragmatic Scripting for Testers using Ruby</a>, a piše je <a href="http://www.testing.com/cgi-bin/blog">Brian Marick</a>.</p>
<p>Knjiga je izvrsna. Svaki put kad napiše ili prepravi neko poglavlje naučim nešto iznimno korisno. Ovih dana ću staviti i koju zanimljivost iz knjige, ali za sad samo jedna sitnica koja me je jako razveselila - otprilike kao kad sam dobio bilježnicu i narukvice od Elisabeth Hendrickson.</p>
<p>Tip je u zahvalama spomenuo i <strong>mene</strong>!</p>
<p>E, to me stvarno iznenadilo. Nije me još nitko nikad spomenuo u knjizi (makar i u nastajanju). Samo što mi suza radosnica nije kanula na tipkovnicu kad sam pročitao svoje ime... :)</p>
<p>Istina je da sam mu poslao nekoliko komentara, ali <strong>stvarno</strong> se nisam nadao da će me spomenuti u knjizi.</p>
