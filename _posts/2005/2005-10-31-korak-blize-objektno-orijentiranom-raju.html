---
tags:  hrvatski
title: Korak bliže objektno orijentiranom raju
---
<p><img src="/assets/1620375911.jpg" alt="Sveti Đžogljavko, zaštitnik testera." /></p>
<p>Već sam pisao o tome kako sam bacao svoj kod u smeće svaki put kad bi naučio nešto novo, ili kad bi shvatio nešto novo o objektno orijentiranom programiranju. Šef mi kaže da je to zbog mog kratkog iskustva u pisanju koda. Također mi kaže da bi kod trebao pisati tako da kad se odlučim na neku temeljitu promjenu ne moram bacati kod, nego ga samo prilagoditi. U ovih nekoliko mjeseci bacao sam kod nekoliko puta. (Zna li netko koliko je nekoliko podijeljeno s nekoliko? Jedan?)</p>
<p>U petak su mi se opet otvorile oči. Vidio sam Put kojim mi je ići prema objektno orijentiranom raju. Pretumbao sam sve svoje testove, ali nisam bacao kod. Prilagođavao sam ga. Htio sam odmah to nevjerojatno iskustvo podijeliti sa testerskom zajednicom koja s radošću čita moj blog. Naravno, zle sile su se urotile, i blog.hr nije radio. U petak i danas (naravno, preko vikenda ne testiram) su mi se oči otvorile još nekoliko puta.</p>
<p>Na žalost, nemam više vremena pisati o tome. Više o tome ovih dana. Spomenut ću samo da će, između ostalog, biti riječi o <a href="http://yaml4r.sourceforge.net/">yaml</a>-u, koji mi je omogućio pisanje divnih i jednostavnih konfiguracijskih datoteka u koje je moguće umetati i komentare, te o <a href="http://www.ruby-doc.org/stdlib/libdoc/test/unit/rdoc/classes/Test/Unit/Assertions.html">Test::Unit::Assertions</a> koji mi jako olakšavaju provjeravanje ide li sve kako treba.</p>
<p>Naravno, sve će biti popraćeno primjerima i mojim najnovijim spoznajama o Putu prema objektno orijentiranom raju.</p>
