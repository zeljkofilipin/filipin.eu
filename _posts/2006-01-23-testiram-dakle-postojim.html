---
layout: post
title: Testiram, dakle postojim
date: 2006-01-23 12:48:24.000000000 +01:00
categories:
- Hrvatski (Croatian)
- Humour
tags: []
status: publish
type: post
published: true
meta: {}
author:
  login: zeljko.filipin
  email: zeljko.filipin@gmail.com
  display_name: "Željko Filipin"
  first_name: "Željko"
  last_name: Filipin
---
<p>Rajachockalingam je <a href="http://www.testingreflections.com/node/view/3155">naveo</a> nekoliko svojih omiljenih testerskih izreka. Možete ih ispisati na naljepnice i zalijepiti za svoj auto (bicikl, majicu, šalicu...). Prevest ću samo neke.</p>
<blockquote><p>Testeri ne trgaju softver; već je strgan kad ga dobijemo.<br />
Testeri ne vole trgati stvari; oni rastjeruju iluziju da stvari rade.<br />
Testeri ne idu na posao kako bi stekli prijatelje.</p></blockquote>
<p>Jedan od klasika.</p>
<blockquote><p>Ne radim softver, ali ga činim boljim.</p></blockquote>
<p>Jedan žešći (bez uvrede za programere).</p>
<blockquote><p>Dobar tester ima srce programera... u staklenci na stolu.</p></blockquote>
<p>Rajachockalingam se inspirirao <a href="http://stickyminds.com/sitewide.asp?sid=1&amp;sqry=%2AZ%28SM%29%2AJ%28MIXED%29%2AR%28infotype%29%2AK%28simplesite%29%2AF%28testing+Quotation%29%2A&amp;sidx=28&amp;sopp=10&amp;ObjectId=8299&amp;Function=DETAILBROWSE&amp;ObjectType=COL#authorbio">tekstom</a> koji je napisao Harry Robinson. Prevest ću neke njegove favorite.</p>
<blockquote><p>Jeste li zagrlili svog testera danas?<br />
Testiranje softvera: vi ga radite, mi ga trgamo.<br />
Testeri: trgamo jer nam je stalo.<br />
Griješiti je ljudski; za pronalaženje grešaka potreban je tester.<br />
Moj softver može prebiti tvoj softver.</p></blockquote>
<p>Moj omiljeni:</p>
<blockquote><p>Pertempto ergo sum. - Testiram, dakle postojim.</p></blockquote>
<p>U komentarima ima također nekoliko zanimljivih misli.</p>
<blockquote><p>Testeri su za cijeli život, ne samo za Božić.<br />
Zatrubi ako vjeruješ u kod bez grešaka, ili u uskršnjeg zeca.<br />
Jedemo greške za doručak.<br />
Ako nije strgano, nisi se dovoljno trudio.<br />
Zna li tvoja mama kakav kod pišeš?<br />
Sve provjeravajte: dobro zadržite... (<a href="http://www.hbk.hr/biblija/pregled.php?odabir=N1sol&amp;glava=5">1 Sol 5,21</a>)<br />
Ako nije testirano, potrgano je.<br />
Testeri. Softverski alkemičari. Pretvaraju softver u zlato.<br />
Spasite testere. Jedite programere.<br />
Kad odrastem, želi biti tester.<br />
Pazi, oštar tester!</p></blockquote>
<p>Komentara se na kraju toliko namnožilo, pa su testerske izreke dobile i svoju <a href="http://www.geocities.com/harry_robinson_testing/BumperStickers.htm">stranicu</a>.</p>
<p><a href="http://blogs.msdn.com/micahel/">The Braidy Tester</a> ima izvrstan slogan na svom blogu.</p>
<blockquote><p>Tjeram programere u plač od 1995.</p></blockquote>
<p>Za kraj, <a href="http://www.satisfice.com/">James Bach</a> se toliko ponosi svojim poslom da ima tablicu za auto na kojoj piše kako zarađuje za život.</p>
<p><img src="/assets/tester.jpg" alt="tester.jpg" /></p>
